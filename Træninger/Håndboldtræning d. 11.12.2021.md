`                                                                                                                                            `![Billedresultat for hei hÃ¥ndbold logo](Aspose.Words.f46f715d-927e-4952-aba3-44e0a9317503.001.jpeg)                    **Håndboldtræning årgang 2013  	  ![Nissehuen mangler! –InDesign Vidensbibliotek](Aspose.Words.f46f715d-927e-4952-aba3-44e0a9317503.002.png)**

**11. december 2021**

**Samling på midten (opsamling på weekendens turnering)**

Hvad gjorde vi godt? 

Hvad skal vi øve os mere på? (spørg børnene)

**Opvarmning:**

- Vi spiller ”Tre liv”. 

  Man skal bruge en blød grøn bold. Denne kastes op i luften, når spillet sættes i gang. Alle børn har tre liv. Det gælder om at ramme hinanden med bolden. Rammes man fx på skulderen, skal man holde den ene hånd på skulderen. Gribes man, skal man holde sig på næsen. Sidste liv (uden arme) gælder det om at undvige. Når man rammes 3. gang, er man død og sætter sig ned. Banen gøres mindre og mindre, så spillet holdes effektivt. Det er tilladt at tage tre skridt med bolden.

- Nisserne tager en bold. Dribler indenfor keglerne. Men pas på julemanden vil snuppe bolde og lægge dem i kanen. 

- Afleveringer i bevægelse. To og to sammen om én bold. Vi øver afleveringer i bevægelse (ingen står stille). Start med a) sprællemandsben, b) skiben, c) afleverende barn løber frem, når der afleveres, og løber tilbage igen. 

*Drikkepause*

**Koordineringsøvelser (træningsbaner)**

- Alle børn inddeles i 3 lige store grupper og fordeles ved 3 forskellige koordineringsøvelser. Alle børn skal igennem alle 3 poster.
1. Hopskud ml. to kegler. Børnene starter med at kaste bolden til træneren og kommer i løb. Modtager bolden og laver et hopskud og skyder mod mål. (øvelse i at komme ind over målfeltet, søge frirum, holde sig i bevægelse)
1. Drible mellem kegler. Hver gang man møder en kegle, laver man fodfinte udenom og dribler videre. Skyder til sidst mod mål.
1. Dribler mod 4 kegler. Rører alle 4 kegler og løber baglæns tilbage med bolden i hænderne.

**Stafet**

- Børnene forbliver i de samme 3 hold (eller inddeles i tre lige store hold). Én bold per hold. Man dribler ned til de 4 kegler. Rører dem alle med bolden og løber tilbage med bolden i hænderne. Hvilket hold bliver først færdig (øvelsen gentages to gange).

*Drikkepause*

**Kamp**

- Vi spiller kamp til sidst (fordel spillerne jævnt med drenge og piger på hvert hold)

**Afrunding**

- Uddeling af Mascot (Bumle Bamsen J) 
- Kampråb (Nord syd øst og vest)
- Cafeteria giver æbleskiver og slikposer
